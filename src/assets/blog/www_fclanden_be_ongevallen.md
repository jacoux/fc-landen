---
title: Gekwetst tijdens training of wedstrijd?
author: FC Landen
date: 27-08-2025
image: /assets/images/ifa66e23c8e19fe48.png
slug: /ongevallen
excerpt: Informatie over sportongeval procedures, ongeval formulieren en verzekering bij FC Landen.
tags:
  - ongevallen
  - verzekering
  - sportongeval
  - procedures
sections:
  - Procedure
  - Ongeval Formulier
  - Aangifte Ongeval
  - Terugbetaling Onkosten
  - Kinestherapie
---

# Gekwetst tijdens training of wedstrijd ? - FC Landen


ALLE AANGIFTEN EN ANDERE DOCUMENTEN IN VERBAND MET EEN SPORTONGEVAL KUNNEN BEZORGD WORDEN VIA AFGIFTE IN DE KANTINE OF PER MAIL NAAR ONGEVAL@FCLANDEN.BE

---

Download hiernaast het "ongeval formulier", en bezorg dit binnen de 15 dagen ingevuld door de arts en voorzien van kleefbriefje te bezorgen aan de G.C. .

**Let op: er is een NIEUW FORMULIER, De oude niet langer gebruiken**

[Download](assets/documents/Ongeval-formulier-KBVB_NL.pdf)

# Procedure

---

**Aangifte van een sportongeval**

Een speler die zich op training of een wedstrijd kwetst, dient zich:

* medische zorgen te laten toedienen door de huisarts of eventueel de spoeddienst van het dichtstbijzijnde ziekenhuis. Bovendien dient de speler
  onze TVJO Rob Evers alsook de trainer zo spoedig mogelijk in te lichten over de aard van de kwetsuur.

* het document "ongeval formulier" te laten invullen door de behandelende dokter en dit aan onze G.C. te bezorgen.

FC Landen verwijst haar leden graag door naar de clubartsen:

* Dr. Koen PANSAERS - 011 88 32 12

[https://www.huisartsenpraktijkpepijn.be/nl/team/koen-pansaers~2frpqbb5ra](https://www.huisartsenpraktijkpepijn.be/nl/team/koen-pansaers~2frpqbb5ra "https://www.huisartsenpraktijkpepijn.be/nl/team/koen-pansaers~2frpqbb5ra")

* Kinepraktijk Pauwels - 0474 24 48 61

[https://kinepraktijkpauwels.be/contact/](https://kinepraktijkpauwels.be/contact/ "https://kinepraktijkpauwels.be/contact/")


**Ongeval formulier**

Het ongeval – formulier dient aan de arts worden voorgelegd.  Dit nieuwe formulier (sinds juni 2022) bestaat uit volgende delen:

**1/ Algemeen gedeelte in te vullen (door het slachtoffer of afgevaardigde)**

* Datum ongeval
* Club: Fc Landen 2941
* Naam
* Beknopte beschrijving van het ongeval

**2/ Gedeelte in te vullen door het slachtoffer:**

* Aanbrengen van een **kleefbriefje** “ziekenfonds” van de gekwetste aan te brengen a.u.b. *Anders wordt het formulier niet
  aanvaard!*
* Handtekening slachtoffer of de ouders/wettelijke voogd (voor kinderen van minder dan 13 jaar)

**3/ Gedeelte in te vullen door de behandelende geneesheer:**

* **Medisch getuigschrift**

**Aangifte ongeval, door Gerechtigd correspondent:**

Sinds juni 2022 worden de aangiftes via een online module doorgegeven, door de Gerechtigde correspondent.

Hiervoor hebben we bijkomende inlichtingen nodig, die onze GC online moet invullen:

* *U bent niet onderworpen aan Sociale Zekerheid als speler*
* *Datum en uur van het ongeval.*
* *De info aangaande training of wedstrijd. De afdeling en reeks bij officiële wedstrijden, kunt u terugvinden op www.voetbalvlaanderen.be of op
  RFBA.*

Het ingevulde formulier moet **binnen de 21 kalenderdagen in het bezit zijn van de KBVB**.


Gelieve dus **dit formulier zo spoedig mogelijk binnen te brengen op de club**. Dit kan door de aangifte persoonlijk af te geven in
gesloten envelop via de trainer, TVJO of in de kantine t.a.v. onze G.C. . Deze envelop met brief wordt dan in het vakje van de Gerechtigde Correspondent gestopt!


De gerechtigde correspondent zal de ontbrekende gegevens invullen of contact met u opnemen, mochten er ontbrekende zaken zijn en de aangifte overmaken aan de verzekering.

Na de aanvaarding van het ongeval zal de speler dan eveneens per brief worden ingelicht over hetgeen hij verder moet doen. Hierbij zal ook het
document  “ontvangstbewijs” u toegestuurd of overhandigd worden. Hou dit bij tot het slachtoffer hersteld is!

Om alles zo vlot mogelijk te laten verlopen dient bij elke ongevalaangifte een kleefbriefje van de mutualiteit te zijn gevoegd.

Indien u groen licht krijgt om de trainingen te hervatten, laat dan het ontvangstbewijs zo snel mogelijk invullen door de behandelende arts en
bezorg het ingevulde document opnieuw aan de G.C. Nico De Rick.

Voeg ook eventuele facturen van onkosten bij dit document. Het origineel betalingsoverzicht van het ziekenhuis en de originele
hospitalisatiefacturen zijn hierbij nodig!

De ontvangen tegemoetkoming op de rekening-courant van de club bij de KBVB wordt doorgestort op het rekeningnummer van de speler. De tegemoetkoming
wordt bepaald door het reglement van de KBVB zelf en kan niet worden beïnvloed door de club.


**Criteria van de tegemoetkoming**

Het Federaal Solidariteitsfonds F.S.F komt enkel tussen voor ongevallen die zich voordoen op de accommodaties van de clubs. Er is geen tussenkomst
voor ongevallen opgelopen op weg naar het terrein of de plaats van training/wedstrijd, behalve indien de speler jonger is dan 18 jaar.

De verzekering van de voetbalbond komt niet tussen wanneer aangifte wordt gedaan bij politie (bv. bij opzettelijke slagen tijdens een
wedstrijd)


**Aard van de tegemoetkoming**

De verschillende tegemoetkomingen worden gespecificeerd in een bijzonder reglement van het F.S.F en zijn te talrijk om allemaal op te sommen.
Algemeen kan men stellen:

* Er is een vrijstelling van € 8,70 per ongeval, in principe wordt er tegemoet gekomen in de dokters-, apothekers-, hospitaalkosten en andere
  kosten van die aard. Met tegemoetkoming bedoelt men de opleg die de patiënt normaal zelf moet betalen. (Remgelden)
* De niet door het ziekenfonds terugbetaalde geneesmiddelen (o.a. categorie D) komen niet in aanmerking voor een tussenkomst van het F.S.F.
* Ook geen terugbetaling van het F.S.F. in het huren van krukken, supplementen voortvloeiend uit het aangevraagd verblijf in 1 of 2-persoonskamer,
  radioscopie en taping.
* Belangrijk is wel dat het F.S.F slechts tussenkomt voor de kosten van de kinesisten indien de behandelende geneesheer dit voorschrijft en F.S.F.
  hiervoor zijn toestemming geeft en de gekwetste speler moet minstens 15 dagen voetbal onbekwaam zijn.
* De bedragen die de Voetbalbond uitbetaald komen uit een Solidariteitsfonds. Gezien er in het verleden door alle clubs en spelers te veel
  misbruik werd gemaakt van dit Fonds kijkt de KBVB de aangiften strikt na. De bedragen die men uitbetaalt dekken vaak niet de totaal gemaakte onkosten. Daarom raden we iedereen die over
  een Hospitalisatieverzekering beschikt aan, om bij een vrij ernstig voetbalongeval, ook meteen hiervan aangifte te doen bij de Maatschappij van uw Hospitalisatieverzekering.
* De KBVB rekent een franchise van 10 € per dossier.


**Terugbetaling van onkosten**

Om een spoedige terugbetaling van de onkosten door de verzekeringsmaatschappij te bekomen, vragen wij:

* ZELF ONKOSTENNOTA’S TE BETALEN DIE U AANGEBODEN WORDEN DOOR DOKTER, ZIEKENHUIS, APOTHEKER OF ANDEREN.
* De onkostennota’s aan te bieden aan uw mutualiteit en het attest “ tussenkomst “ te laten invullen (enkel op naam van speler)
* Tenslotte de hierna vermelde stukken over te maken aan onze Gerechtigd Correspondent via mail nicoderick80@gmail.com of door afgifte onder
  gesloten omslag in de kantine t.a.v. Nico De Rick
* Als u de afrekening van de ziekenkas bekomt, neem dan hiervan een copy. Bezorg de originele papieren van de ziekenkas en het ingevulde
  ontvangstbewijs aan onze Gerechtigde Correspondent.
* De papieren worden verwerkt en naar de KBVB verzonden. Na controle van het dossier word beslist of u recht hebt op een teruggave. De teruggave
  wordt op de  
  rekening courant van de club gestort. Als dit is gebeurd is, storten de club het bedrag op uw rekening.

**Kinestherapie**

Kinesitherapeutische behandelingen worden slechts toegestaan na voorafgaande goedkeuring door de verzekering en er wordt geen tegemoetkoming
verleend indien de sportinactiviteit minder dan 15 dagen bedraagt. Het aantal kine-beurten moet vermeld worden op het aangifteformulier. Eventuele verlenging van deze behandeling moet eveneens
vooraf door onze clubarts worden toegestaan en door de gerechtigde correspondent aan de K.B.V.B. worden aangevraagd.


**Apotheker**

Vraag bij de apotheker een duidelijke factuur van uw medicamenten. Kasticket is niet voldoende.

Voor verdere informatie kunt u altijd terecht bij de Gerechtigde Correspondent!

De Bond treedt op als derde-betaler, dus na het ziekenfonds en een eventuele privéverzekeraar. De Bond bepaalt de mate van tegemoetkoming volgens
eigen reglement, waarin FC Landen geen zeggenschap heeft. Dit reglement is raadpleegbaar op de website van de Bond (<http://www.belgianfootball.be/nl/bondsreglement-0> - bijlage 1 Verzekering).

---

